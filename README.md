# I am here!
Ένα σύστημα το οποίο θα βοηθάει παιδιά, που δεν μπορούν να βρίσκονται στο σχολείο για μεγάλο χρονικό διάστημα να παρακολουθούν το μάθημα της τάξης.
# Πως επιλέξαμε το θέμα
- Αρχικά μέσα από μια δίωρη ιδεοθύελλα (brainstorming) δημιουργήσαμε τον [εννοιολογικό χάρτη](http://ppf.edu.gr/hackers/archives/153 "εννοιολογικό χάρτη") με τα γενικά θέματα τα οποία μας απασχολούν.
- Στην [επόμενη συνάντηση μας](http://ppf.edu.gr/hackers/archives/247 "επόμενη συνάντηση μας"), αφού μελετήσαμε τον εννοιολογικό χάρτη και τις πληροφορίες που είχαμε συλλέξει για τα θέματα που είχαν αποτυπωθεί σε αυτόν, ξεκινήσαμε να γράφουμε [ιδέες και προτάσεις](http://ppf.edu.gr/hackers/archives/category/%CE%B9%CE%B4%CE%AD%CE%B5%CF%82-%CE%B3%CE%B9%CE%B1-%CE%BA%CE%B1%CF%84%CE%B1%CF%83%CE%BA%CE%B5%CF%85%CE%AD%CF%82 "ιδέες και προτάσεις").
- Η συγγραφή και ο σχολιασμός ιδεών και προτάσεων διήρκησε τρεις εβδομάδες. Μια από τις δημοφιλείς ιδέες ήταν [ένα σύστημα που να επιτρέπει την απομακρυσμένη παρακολούθηση των μαθημάτων σε παιδιά που δεν μπορούν να είναι στο σχολείο για λόγους υγείας](http://ppf.edu.gr/hackers/archives/440 "ένα σύστημα που να επιτρέπει την απομακρυσμένη παρακολούθηση των μαθημάτων σε παιδιά που δεν μπορούν να είναι στο σχολείο για λόγους υγείας").
- Ύστερα από συζητήσεις που έγιναν είτε στην τάξη, είτε διαδικτυακά μέσα από τα σχόλια στον δικτυακό τόπο του Ομίλου μας, καταλήξαμε στην ιδέα να κατασκευάσουμε ένα μηχάνημα, το οποίο με την βοήθεια ενός tablet και μιας εφαρμογής τηλεδιάσκεψης, όπως το Skype ή το Viber, να επιτρέπει σε μαθητές που δεν βρίσκονται στο σχολείο να παρακολουθούν και να συμμετέχουν στον μάθημα.
# Αναλυτική περιγραφή
## Τι θέλουμε να πετύχουμε
Σκοπός μας είναι να δώσουμε τη δυνατότητα σε παιδιά, που για κάποιον λόγο (όπως θέματα υγείας) δεν μπορούν να βρίσκονται στην τάξη τους για μεγάλα χρονικά διαστήματα, να μπορούν να παρακολουθούν το μάθημα και να συμμετέχουν σε αυτό από απόσταση. Υπάρχουν ήδη αρκετές εφαρμογές τηλεδιάσκεψης, όπως το Skype και το Viber, οι οποίες επιτρέπουν την επικοινωνία από απόσταση με βίντεο και ήχο. Θα μπορούσε λοιπόν να υπάρχει ένα tablet ή υπολογιστής στην τάξη, το οποίο να συνδέεται με το tablet/υπολογιστή του μαθητή στο σπίτι. Σκοπός μας είναι να κάνουμε την εμπειρία της τηλεδιάσκεψης πιο πλούσια, δίνοντας περισσότερες δυνατότητες συμμετοχής του παιδιού από το σπίτι.
## Οι βασικές λειτουργίες που θέλουμε να έχει το σύστημα μας είναι οι εξής:
- Στην αίθουσα διδασκαλίας, το σύστημα μας θα περιλαμβάνει μια βάση στην οποία θα στηρίζεται το tablet.
- Η βάση αυτή θα μπορεί να περιστρέφεται δεξιά – αριστερά και πάνω – κάτω.
- Επίσης θα διαθέτει δυνατά ηχεία τα οποία θα συνδέονται με το tablet.
- Τέλος θα περιλαμβάνει και έναν πολύ απλό βραχίονα, ο οποίος θα μπορεί να βρίσκεται σε δυο πιθανές καταστάσεις (κατεβασμένος η σηκωμένος).
- Όταν ξεκινάει το μάθημα και έρχονται στην αίθουσα ο δάσκαλος/δασκάλα και οι μαθητές, θέλουμε η συσκευή μας να το αισθάνεται και να δίνει εντολή στο tablet να κάνει βιντεοκλήση στην συσκευή του μαθητή που βρίσκεται στο σπίτι.
- Με την έναρξη της βιντεοκλήσης, ο μαθητής θα μπορεί να παρακολουθεί το μάθημα από το δικό του tablet και θέλουμε να μπορεί να ελέγχει το tablet της τάξης, ώστε να το περιστρέφει δεξιά – αριστερά και πάνω – κάτω, ενώ θέλουμε να μπορεί να ελέγχει και τον βραχίονα και να το σηκώνει όταν θέλει να κάνει μια ερώτηση.
- Με τον τρόπο αυτό θεωρούμε ότι η συμμετοχή του στο μάθημα, θα γίνει πιο ενδιαφέρουσα και πλούσια εμπειρία.
## Πως σκοπεύουμε να υλοποιήσουμε το σύστημα μας
- Θα δημιουργήσουμε την βάση για το tablet της τάξης χρησιμοποιώντας τον τρισδιάστατο εκτυπωτή που διαθέτουμε στον Όμιλο μας. Στην βάση θα προσθέσουμε έναν μηχανισμό pan – tilt, τον οποίο είτε θα δημιουργήσουμε με τον τρισδιάστατο εκτυπωτή είτε θα βρούμε έτοιμο, καθώς οι τιμές τους είναι πολύ χαμηλές.
- Η συσκευή της βάσης θα συνδέεται με το tablet μέσω Bluetooth.
- Για να ελέγχει η συσκευή μας αν αρχίζει το μάθημα, θα χρησιμοποιήσουμε 3-4 αισθητήρες κίνησης PIR, τοποθετημένους με τέτοιον τρόπο στην βάση ώστε να καλύπτουν χωρικά την αίθουσα και την θέση του εκπαιδευτικού. 
- Μόλις οι αισθητήρες αντιληφθούν συνεχόμενη κίνηση, η βάση μας θα δίνει εντολή μέσω Bluetooth στο tablet να ανοίξει το Skype (η κάποια άλλη εφαρμογή τηλεδιάσκεψης) και να κάνει κλήση στον μαθητή που βρίσκεται στο σπίτι του.
- Ο μαθητής που θα βρίσκεται στο σπίτι, εκτός από το tablet από το οποίο θα παρακολουθεί την βιντεοκλήση, θα έχει και μια ακόμα κινητή συσκευή, με την οποία θα στέλνει εντολές για να ελέγχει την βάση. Αυτή η συσκευή θα συνδέεται με την βάση της αίθουσας μέσω internet. Η εφαρμογή που θα αναλαμβάνει αυτή την επικοινωνία θα δημιουργηθεί είτε στο AppInventor είτε με την χρήση κάποιας υπηρεσίας όπως το Blynk.
- Για τις κινήσεις που θα κάνει η βάση του tablet που θα βρίσκεται στην  αίθουσα (πάνω-κάτω, δεξιά – αριστερά), θα χρησιμοποιήσουμε δυο κινητήρες servo.
- Για την κίνηση του βραχίονα θα χρησιμοποιήσουμε ακόμα έναν κινητήρα servo.
- Έτσι το παιδί που βρίσκεται εκτός σχολείου θα μπορεί να γυρίζει την βάση δεξιά-αριστερά και πάνω-κάτω, ενώ όταν θα θέλει να κάνει μια ερώτηση θα μπορεί να σηκώνει τον βραχίονα της βάσης για να μην διακόπτει το μάθημα.
## Λίστα βασικού εξοπλισμού
- 1 x ESP-32S, το οποίο θα βρίσκεται στην βάση.
- 4 x PIR Motion Sensor.
- 1 x PT Pan/Tilt Camera Platform / Servo Mount for Servo SG90
- 3 x SG90 TowerPro Micro Servo
- 1 x PLA filament
## Λίστα προαιρετικού εξοπλισμού
Αν δεν είναι επιλέξιμα για χορηγία, θα αξιοποιήσουμε συσκευές που διαθέτουμε στα σπίτια μας.
- 2 x Android Tablet με Wifi και Bluetooth
- 1 x Σετ ηχεία 6 Watt 
